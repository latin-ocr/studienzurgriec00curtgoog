de dialecto Attica vetustiore. ΙΙ. 427

Iam spero non probare neminem posse, quod hcc capnt
„spicilegium quisquiliarum“ inscripserim. quas tamen non
praetereundas esse existimavi, ut quarum aliqui fortasse usus
esse posset, si in ampliores libros grammaticos suis locis
reciperentur. equidem nunc ad postremam partem propositi
mei transeo.

Omur VIH.
COMPARATIO ATTHIDIS ΕΤ IADIS.

Sermo Atticus a nulla dialecto Graecae linguae tam.
prope abest quam ab Ionica. sed qua ratione cum ea co·
haereret, nemo adhuc accuratius demonstrarit. quod mirari
non possumus, si naturam reliquiarum utriusque dialecti
computamus. et Ionice quidem conscripti, quos integros
habemus, libri Herodoti et Hippocratis neque satis antiquae
aetatis sunt neque summae totius quaestionis sufficere pos-
sunt in multiplici illa aut certe quadruplici diversitate
Ionismorum Asiaticorum, quam Herodotus ipse I, 142, com·
memorat. accedit, quod huius scriptoris genus dicendi, in
· quo perscrutando complures viri docti non contemnendam
operam et consumpserunt et consumunt, nequaquam tam
cognitum habemus, uteo tamquam certo fundamento am-
plioris dissertationis uti possimus. conferantur modo ea,
quae de hac re Merzdorfius iu prooemio ,Quaestionum gram-
maticarum de dialecto Herodotea“ (Stud. VIII, 1), maxime
p. 131 sq, exposuit. qui quamquam tp. 127) dicit de
dlalecto Herodoti nondum desperandum esse, tamen revera
se ab hac desperatione non ita procul abesse ipsc milri
confessus est. neque Hippocraticorum librorum conditio
multo melior est, ut de exiguis reliquiis aliorum scriptorum
taceam. epico vero sermoni, quippe qui non certo aliquo
statu linguae contineatur, sed ex diversis dialectis coortam
et singulis hinc illinc arreptis pigmentis, ut ita dicam, per·
spersam varietatem prae se ferat, vehementer cavendum est

 

