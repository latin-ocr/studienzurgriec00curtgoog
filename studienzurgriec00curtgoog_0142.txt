132 Merzdorf

rum (Renner Stud. l l 133-235 I 2 1-62l fragmentis
cognoscatur neque Hippocratis libris (Hippocratis oet. medic.
fragm. ed. Ermerins vol. 1. 1859) nimia fides tribui debeat
neque constet, qualis herodoteae dialecti conexus cum re·
centiore lado fuerit, num fortasse quaedam ex dialecto at·
tica Herodotus assumpserit et cum nonnulla alia ejusmodi
sint, de quibus eertum judicium hodie stare nequeat, uni·
versam ejus dialecti indolem et naturam nondum cum satis
magno emolumento tractari posse credo. Summa res in
minoribus de diversis rebus quaestionibus versatur, quae
· codicum scriptura accurate sed non serviliter observata item·
que ceteris lontibus, quantum potest, exhaustis facilius for·
tasse expedientur, quamquam unaquaeque fere res, id quod
etiarn ad hanc quaestionem pertinet, permultis obruta est
difficultatibus, ut saepe conjectura potius probabili quam
certa argumentatione contenti esse debeamus. Α minoribus
ad majora ascendi debet et singulis rebus grammaticis tali
modo perquisitis et constitutis fieri non potest, quin multo
verior herodoteae dialecti imago exprimatur.

Tales commentationes oum multiplices esse possint,
magni momenti esse existimari inquirere, vocalium apud
Herodotum concursus quando admittatur, quando et quo·
modo evitetur.

Ea quaestio et ad sonorum doctrinam et ad vocabu·
lorum flexionem pertinet, ut satis mirari non possim, quod
adhuc nemo eam omnia amplexus tractavit. - Veteres
grammaticos de tali quaestione in universum nibil tradi-
disse, sed de singulis tantum lormis egisse, non estquod
miremur. Sed etiamsi plura hac de re verba fecissent,
magnum fructum ex eis non caperemus. Antiquorum qui-
dem velut Apollonii, Herodiani regulas et notas grato animo
semper· accipere et diligenter perpendere debemus3 eorum
autem qui de dialectis potissimum scribebant velut loannis
Grammatici, Gregorii Corinthii ratio diversa est. Hi magi·
stelli veterum scripta tanta neglegentia et ignorantia com·
pilaverunt, ut nisi unaquaque regula acerrime examinata

 

